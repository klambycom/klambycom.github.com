---
layout: post
title:  "Utvärdering"
date:   2015-01-11 19:20:09
comments: true
---

# Utvärdering av kursen

Jag tyckte upplägget på kursen var väldigt bra. Jag gillade att kursen var ganska
fri. Men det var inte för fritt, och det var skönt att ha några krav, t.ex. React,
Gulp och Firebase, det gjorde så att jag kunde komma igång med applikationen
direkt och inte behövde undersöka tekniker först.

Det hade varit roligare om det var fler som läste kursen, eftersom jag hade
velat läsa fler blogginlägg och fler personers kod för insperation. Och även om
jag tycker programmera är mycket roligare än skriva bloggposter är jag ändå
glad att det var ett krav i kursen, det var ett bra tillfälle att fundera på
vad man har gjort under veckan och vad som behövs göras nästa vecka.

Enda verktyget som vi skulle använda som jag inte gillade var Docco, eftersom
jag inte förstår meningen med det. Docco gör bara om koden till en HTML-sida
med kommentarerna vid sidan om koden, det är lika lätt att läsa kommentarerna
i kodeditorn.


# Min egna insats

Jag är väldigt nöjd med min applikation. Jag hann med vad jag hade tänkt från
början, och lite till. Det enda jag är missnöjd med är att jag inte har skrivit
några test.

Kollaboreringen gick bra och jag lyckades göra en pull request på varje
applikation. Jag tyckte även att kollaboreringen var en bra och lärorik del av
kursen.

Min djupdykning blev ganska bra tycker jag. Jag borde antagligen inte har
skrivit om Web Audio API eftersom jag inte hade hunnit läsa på så mycket om
det. Men jag tycker Web Audio API är väldigt intressant och jag kommer kanske
använda det i mitt examensarbete.


# Återkoppling till första inlägget

I första inlägget skrev jag att Javascript var mitt favoritspråk, det har inte
förändrats. Browserify, Gulp och React har gjort att jag gillar Javascript
ännu mer.
