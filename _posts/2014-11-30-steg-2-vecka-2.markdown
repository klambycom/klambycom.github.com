---
layout: post
title:  "Steg 2 - Vecka 2, routes och prenumerera"
date:   2014-11-30 23:53:16
comments: true
---

<img class="float-left" src="http://proxy.klamby.com/ninjapodcat.png" />

Jag hade planerat att skriva tester till koden denna veckan, men fick för
mycket problem med det, så jag struntade i det för att inte fastna och inte få
något gjort denna veckan. Men jag ska försöka nästa vecka igen.

Jag har även använt react-router denna veckan, och det har gått bra, men jag
har inte förstått hur man redirectar. Så just nu använder jag window.location,
men jag vet inte om det fungerar även med HTML5 history api:et, och ändrar jag
mina routes senare måste jag även komma ihåg att ändra window.location. Det
borde finnas ett bättre alternativ, men jag har kollat alla exempel som finns
i react-routers repository, men inte hittat något användbart.

Nu när jag använder react-router och inte har spellistan synlig hela tiden ser
användaren inte längre när något ändras i den. Så nästa vecka måste jag komma
på något annat sätt att ge användaren feedback när den lägger till avsnitt.

Nästa vecka ska jag börja använda Firebase, som jag har tänkt använda för att
spara podcasterna, när användare prenumererar på dem. Det hade även varit bra
om jag kan spara avsnitt hos Firebase så att inte alla användare behöver ladda
ner RSS-feeden, men jag tror inte att jag kommer hinna så långt nästa vecka.

Jag måste även testa med fler RSS-feeder från olika podcaster, eftersom alla
inte ser likadana ut.

Det set ut som alla har kommit igång med sina projekt nu, så förhoppningsvis
blir det lättare att kollaborera nästa vecka.
